# Завдання
## Узагальнене формулювання завдання до лабораторної роботи

1. Вивчити принципи створення списків і множин у мові Python.
2. Розробити програми відповідно до варіанта завдання.
3. Вхідні дані і результат роботи супроводжувати відповідною інформацією на екрані.
4. Показати розроблену програму викладачеві.
5. Письмово відповісти на [Питання для самоперевірки](./questions).
6. Оформити звіт відповідно до вимог.

Завдання на виконання лабораторної роботи складається з 2-х частин:
- робота зі списками;
- робота з множинами.

## Варіанти завдань до лабораторної роботи
### Завдання на списки (Перше завдання)

1. Створити змінну `seasons`, у яку занести список пір року. Необхідно:
  - створити скрипт, який друкує номер елемента у списку і вміст елемента;
  - створити скрипт, який запитує номер і друкує елементи з початку і до елемента з цим номером;
  - передбачити перевірку відповідності номера кількості елементів — у разі, якщо номер перевищує число елементів у списку передбачити друк повідомлення про помилку і завершення скрипта.

*Порада*: для того, щоб скрипт друкував номер елемента і вміст елемента, необхідно скористатися вбудованою функцією `enumerate`.

2. Створити 2 списка, елементами яких є числа. Необхідно:
  - створити новий список, елементами якого будуть всі можливі комбінації (попарно) чисел, що становлять ці списки (елемент зі списку 1, елемент зі списку 2 і т.д.);
  - вивести на екран результуючий список.

*Порада*: із модуля `itertools`, який представляє збірник ітераторів, використовувати функцію `product`.

3. Ввести список чисел одним рядком. Необхідно:
  - для кожного елемента цього списку вивести суму двох його сусідів. Для елементів списку, які є крайніми, одним із сусідів вважається елемент, що знаходиться на протилежному кінці цього списку.
  - якщо на вхід прийшло тільки одне число, треба вивести його ж.
  - вивід повинен містити один рядок з числами нового списку, розділеними пробілом.
4. Створити два списки, однакових за кількістю слів. Необхідно:
  - порівняти слова на однакових позиціях і видалити більше;
  - якщо слова однакові по довжині, видалити обидва;
  - вивести на екран обидва модифікованих списку.
5. Написати генератор списку, який генерує список від 1 до 25 і кожне непарне число підносить до квадрату. Необхідно:
  - вивести на екран отриманий список;
  - впорядкувати отриманий список, поставивши спочатку всі непарні числа;
  - вивести на екран.
6. Знайти перетин двох списків з повторюваними елементами. Необхідно:
  - створити два списки цілих чисел;
  - упорядкувати їх по зростанню;
  - знайти загальні елементи, включаючи повтори (оформити як функцію);
  - зберегти у третьому списку і вивести на екран.
  
*Порада*: не використовувати множини, тому що не будуть враховані повтори.

7. Перетворити однорівневий список у список із вкладеними списками, згідно з визначеними умовами. Необхідно:
  - створити список, у якому елементи можуть чергуватися з роздільниками. Тип роздільника вибирається самостійно. Це може бути що завгодно, навіть якесь слово;
  - написати функцію, яка буде формувати новий список, елементами якого будуть вкладені списки, що складаються зі значень, що знаходяться між роздільниками;
  - результат вивести на екран.
8. Перетворити список, у якому елементи представляють групи символів, у список з поодинокими символами, вибраними з цих груп. Необхідно виконати це завдання 4-ма варіантами, визначити час виконання кожним і знайти найбільш швидкодіючий:
  - 1-ий варіант: працювати з оператором `for` (це найпростіший варіант);
  - 2-ий варіант: застосувати функціональне програмування, а саме, функції `reduce`, `map`, `lambda` (один рядок);
  - 3-ий варіант: застосувати функцію `sum` (один рядок);
  - 4-ий варіант: застосувати функцію `join` (один рядок).
9. Визначити індекси елементів списку, значення яких належать заданому діапазону (тобто не менше заданого мінімуму і не більше заданого максимуму). Необхідно:
  - заповнити список випадковими числами;
  - запросити для введення мінімум і максимум діапазону;
  - знайти індекси елементів, значення яких входять в діапазон. Додавати знайдені індекси до нового списку;
  - вивести загальне число знайдених індексів і окремо всі індекси;
  - елементи списку, які знаходяться за певним індексом, видалити зі списку і занести у новий список.
10. Створити список з не менше ніж 20 цілих чисел. Необхідно:
  - підсумувати елементи списку;
  - з отриманого числа зробити список;
  - продовжувати такі обчислення над отриманими списком цифр, поки не залишиться одна цифра;
  - всі проміжні результати демонструвати на екрані.
11. Створити список, елементами якого будуть слова. Необхідно:
  - підрахувати, скільки разів кожен символ зустрічається у списку;
  - створити новий список, елементами якого будуть вкладені списки, що складаються з двох елементів: символ і кількість його повторень у вихідному списку. Наприклад, `['s', 10]`;
  - упорядкувати новий список або по символу або по числу;
  - типом даних `dict` у цьому завданні не користуватися.
12. Задати деяке число n. Створити список з цілих чисел, число елементів якого не перевищує n. Необхідно:
  - сформувати новий список з відсутніх чисел. Наприклад, `n = 10`, список — `[1, 2, 3, 6, 7]`, тоді результат `[4, 5, 8, 9]`;
  - з'єднати два списки і впорядкувати.
13. Створити два списки: список ключів `['a', 'b', 'c', 'd' ...]` і список значень `[4, 3, 6, 20 ...]`. Кількість елементів у обох списках однакова. Необхідно:
  - створити новий список, елементами якого будуть вкладені списки, що складаються з двох елементів: (ключ і значення);
  - порахувати середнє арифметичне з усіх значень;
  - типом даних `dict` у цьому завданні не користуватися.
14. Створити 2 списка. Необхідно:
  - другий список скласти з тих же елементів, що і перший, але, однозначно, більше його;
  - елементи у першому списку не дублюються;
  - у другому списку можливі дублікати;
  - написати функцію, яка заповнить третій список позиціями символів другого списку у першому. Наприклад, перший список — `['a', 'b', 'c']` і другий — `['a', 'b', 'a', 'c', 'b']`. Отриманий третій список — `[0, 1, 0, 2, 1]`.
15. Створити три списки `W`, `X`, `Y`. Необхідно:
  - Знайти у списку `W` елементи, наявні у списку `X` і замінити їх відповідними елементами списку `Y`, інші елементи залишити без зміни. Наприклад, вихідні спискі: список `X`: `['a', 'b']`, список `Y`: `[1, 2]`, список `W`: `[['a', 'b'], 'a', ['c '[' a ', [' a ',' d ']]]]`. Після перетворення список `W` повинен прийняти такий вигляд: `[[1, 2], 1, ['c' [1, [1, 'd']]]]`.
16. Визначити індекси елементів списку, значення яких належать заданому діапазону (тобто не менше заданого мінімуму і не більше заданого максимуму). Необхідно:
  - заповнити список випадковими числами;
  - запросити для введення мінімум і максимум діапазону і число, з яким треба порівнювати числа з діапазону;
  - знайти індекси елементів, значення яких входять в діапазон. Додавати знайдені індекси до нового списку;
  - вивести загальне число знайдених індексів і окремо всі індекси;
  - елементи списку, які знаходяться згідно з певними індексами, порівняти з введенним числом. Ті числа, які більше введеного, організувати у список.
17. Створити список з символьними елементами одно-дво-і трирівневими вкладеннями. Необхідно:
  - перетворити у однорівневий список;
  - впорядкувати список за алфавітом.
18. Створити список із не менше 20 елементів. Визначити яку-небудь ознаку для пошуку слова. Необхідно:
  - замінити всі елементи спискузнайдені, згідно з ознакою, на символ `'*'`.
  - виконати циклічний зсув списку вправо на задане число елементів (без використання методу `insert` і циклічного зсуву елементів).
19. Створити список з `n` слів. Необхідно:
  - вибрати зі списку випадкове слово;
  - з обраного випадкового слова випадково вибрати букву;
  - попросити користувача її вгадати (вивести на екран слово зі знаком питання замість букви);
  - відновити слово.
  
*Порада*: використовувати метод `choice` модуля `random`.

20. Створити список дійсних чисел. Необхідно:
  - замінити всі парні (за номером) елементи списку, на довільну константу.
  - отримати суму чисел, що є сусідами з константою.
  - занести їх в новий список.
21. Створити список елементами якого є цілі числа. Обов'язково має бути кілька нулів. Необхідно:
  - поміняти місцями елементи в списку: перший з останнім, другий з передостаннім і т.д.
  - всі нулі замінити на суму сусідніх (для крайніх нулів брати значення з іншої сторони списку.
22. Створити 4 списка. Кожен із них складається із 3-х елементів. Перший список — це дні тижня. Другий — страви сніданку. Третій — напої. І четвертий — десерт. Необхідно:
  - використовуючи функцію `zip`, скласти меню сніданку на будь-який день;
  - вивести на екран.
23. Злиття двох списків. Необхідно:
  - створити два упорядкованих списку по неспаданню;
  - отримати новий список, що складається з елементів двох заданих списків, таким же чином упорядкований;
  - сортування не використовувати.
24. Створити список, елементами якого є слова. Необхідно:
  - визначити середню «довжину» слова;
  - визначити кількість слів, в яких більше п'яти символів;
  - визначити кількість символів в найдовшому слові;
  - визначити номер першого найкоротшого слова.
25. Створити список, елементами якого є вкладені списки. Кількість елементів не менше 15. Вкладений список складається з двох елементів: країна і місто в цій країні. необхідно:
  - знайти міста, що знаходяться в Італії;
  - знайти країну, міста якої найбільше вказані в списку.
26. Створити список, елементами якого є двозначні цілі числа в діапазоні 00-66. Ці числа відповідають кісткам доміно. Наприклад, число 42 відповідає кістці доміно `4-2` або `2-4`. Необхідно:
  - визначити, чи відповідає послідовність чисел ряду кісток доміно, викладеному по правилам цієї гри;
  - розглянути можливість ситуації в грі, званою «рибою». Подібна ситуація можлива тоді, коли на стіл викладені всі шість (не рахуючи дубля) кісточок з однаковим значенням і обидва кінці ланцюга замикають кістки з цим же значенням.
27. Створити список з цілочисельних елементів, кількість яких не перевищує 25. Необхідно:
  - ввести індекси чисел $i$ та $j$ такі, що задовольняють умові: ($1<i<j<25$);
  - числа, що знаходяться між індексами, включаючи самі індекси, замінити на символи латинського алфавіту, що знаходяться на тих же позиціях;
  - впорядкувати вставку за алфавітом.
28. Створити випадковим чином, використовуючи random, список з 15 чисел. Необхідно:
  - якщо перший елемент в списку непарний, то сортувати елементи на парних місцях, інакше на непарних. Сортування відбувається по неспаданню.
  - зробити 2 варіанти: з використанням вбудованих функцій Python і без них.
  
29. Ввести цілочисельний список розміру `n`. Серія — це група однакових елементів, що йдуть поспіль, а її довжина — кількість цих елементів. Якщо довжина серії дорівнює 1, то її не змінювати. Необхідно:
  - перетворити список, збільшивши кожну його серію на один елемент.
  - створити новий список, в який записати кількість елементів кожної серії (якщо довжина серії дорівнює 1, то не записувати).
  
30. Ввести 2 рядки і сформувати з цих рядків список. Необхідно:
  - якщо рядки складаються тільки з чисел, то додати в середину списку суму введених чисел;
  - інакше додати рядок, утворений від об'єднань двох раніше введених рядків;
  - підсумковий рядок вивести на екран.
    
### Завдання на множини (Друге завдання)

Звертаємо вашу увагу на наступні моменти:
1. Майже всі завдання можна виконати в одному рядку.
2. Вся робота полягає в перекладі дій дискретної математики з множинами на Python.

У всіх наступних завданнях універсум має вигляд:

$$U = \{1,2,3,4,a,b,c,d,ee,tt,ww\}$$

Спираючись на визначення базових операцій на множинах, у завданнях 1-25 знайти:
  1. $C = A \cup B$ — об'єднання двох множин;
  1. $C = A \cap B$ — перетин двох множин;
  1. $C = A / B$    — різницю першої і другої множини ;
  1. $C = B / A$    — різницю другої і першої множини;
  1. $C = A \oplus B$ — симетрична різниця двох множин;
  1. $C = \bar{A} $   — доповнення першої множини;
  1. $C = \bar{B}$    — доповнення другої множини ;
  1. $C = A \times B$ — декартовий добуток першої множини на другу;
  1. $C = A \times B$ — декартовий добуток другої множини на першу;
  1. множину $C$ задана зазначеною у завданні формулою $F(A, B)$.

Варіанти завдань на тип множина (set):

1.  $A=\{1, a, d\},            B=\{a, ee, 4, d\},        F=((A \oplus B) \cap (A / B))$.
2.  $A=\{ee, a, d\},           B=\{a, ee, 4, 2\},        F=((A \cup B) \cap (A / B))$.
3.  $A=\{1, 2, ee, a, d\},     B=\{a, ee, 4, 2\},        F=((A \cap B) \cap (A / B))$.
4.  $A=\{1, 2, ee, a, d\},     B=\{d, ee, 4, 3\},        F=((A \oplus B) \cap (A \cup B))$.
5.  $A=\{1, 2, ee, a, d\},     B=\{1, d, ee, 4, 3\},     F=((A \oplus B) \cap (A \cap B))$.
6.  $A=\{1, 2, ee, a, d\},     B=\{1, d, tt, 4, 3\},     F=((A \cup B) \cap (A / B))$.
7.  $A=\{1, 2, ee, ww, a, d\}, B=\{1, d, tt, 4, 3\},     F=((A \cup B) / (A / B))$.
8.  $A=\{1, 2, ee, ww, a, d\}, B=\{1, a, c, tt, 4, 3\},  F=((A / B) \cap (A \oplus B))$.
9.  $A=\{1, 2, ee, ww, a, d\}, B=\{2, a, c, tt, 4, 3\},  F=((A \cap B) \cup (A / B))$.
10. $A=\{1, 2, ee, ww, a, d\}, B=\{2, a, b, tt, 4, 3\},  F=((A \cup B) / (A / B))$.
11. $A=\{1, 2, ee, ww, a, d\}, B=\{2, a, b, tt, 4, 3\},  F=((A \oplus B) \cup (A / B))$.
12. $A=\{1, 2, ee, ww, a, d\}, B=\{2, a, b, tt, 1, 3\},  F=((A \oplus B) \cap (B / A))$.
13. $A=\{1, 2, ee, ww, c, d\}, B=\{2, a, b, tt, 1, 3\},  F=((A \oplus B) \cap (A / B))$.
14. $A=\{1, 2, ee, ww, c, d\}, B=\{4, a, b, tt, 1, 3\},  F=((A \oplus B) \cap (A / B))$.
15. $A=\{1, a, ww, ee, c, d\}, B=\{4, a, b, tt, 1, 3\},  F=((A / B) / (A \cap B))$.
16. $A=\{1, a, ww, ee, c, d\}, B=\{4, a, b, ee, 1, 3\},  F=((A \oplus B) \cup (A / B))$.
17. $A=\{1, a, ww, ee, c, d\}, B=\{c, a, b, ee, 1, 3\},  F=((A \cup B) \cap (A / B))$.
18. $A=\{1, a, b, ww, c, d\},  B=\{c, a, b, ee, 1, 3\},  F=((A \oplus B) \cap (\bar{B}))$.
19. $A=\{1, a, b, ww, 2, d\},  B=\{tt, a, b, ee, 1, 3\}, F=((\bar{B}) \cap (A / B))$.
20. $A=\{1, a, b, ww, 2, d\},  B=\{c, a, b, ee, 1, 3\},  F=((A \oplus B) \cap (\bar{B}))$.
21. $A=\{1, a, b, ww, 2, d\},  B=\{2, a, b, ee, 1, 3\},  F=((A \cup B) \cap (\bar{A}))$.
22. $A=\{1, a, b, ww, tt, d\}, B=\{2, a, b, ee, 1, 3\},  F=((A \oplus B) \cap (A \cup B))$.
23. $A=\{1, a, b, ww, d\},     B=\{2, a, b, ee, 1, 3\},  F=((A \oplus B) \cap (A \cap B))$.
24. $A=\{1, a, b, ww, d\},     B=\{2, a, c, ee, 1, 3\},  F=((A / B) \cup (A \cap B))$.
25. $A=\{1, a, b, ww, d\},     B=\{1, a, c, ee, 4, 3\},  F=((A \oplus B) \cap (A / B))$.
26. Ввести два списки цілих чисел. Всі числа кожного списку знаходяться на окремому рядку. Необхідно:
  - вивести всі числа, які входять як в перший, так і в другій список;
  - вивести числа в порядку зростання;
  - завдання вирішити в один рядок.
27.	Ввести два списки цілих чисел. Всі числа кожного списку знаходяться на окремому рядку. Необхідно:
  - порахувати, скільки чисел міститься одночасно як в першому списку, так і в другому;
  - результат вивести на екран;
  - завдання вирішити в один рядок.
28. Згенерувати 2 випадкові рядки з будь-яких ASCII символів. Необхідно:
  - створити 2 множини `А` і `M` з цих рядків;
  - порахувати кількість елементів у множині `А` типу `М`;
  - вивести на екран елементи і їх кількість.
29. Згенерувати рядок, що містить символи, цифри, роздільники. Необхідно:
  - створити з рядка 3 множини: з символів, цифр і роздільників;
  - вивести на екран і підрахувати потужність кожного.
30. Виконати операцію $A \times B$ декартового добутки (всілякі комбінації значень) двох множин. Цікавий приклад декартового добутку двох множин виникає, якщо взяти `A = {a,b,c,d,e,f,g,h}`, а `B = {1,2,3,4,5,6,7,8}`. У цьому випадку множина $A \times B$ означає набір полів шахової дошки. Необхідно:
  - створити 2 множини `А` і `В`;
  - виконати операцію декартового добутки в одному рядку;
  - результат вивести на екран.

*Порада*: використовувати метод `itertools.product` з модуля `itertools`.
