# Узагальнене формулювання завдання до лабораторної роботи

1) Вивчити принципи побудови програм циклічної структури.
2) Розробити програми з операторами циклу відповідно до варіанта завдання.
3) Вхідні дані і результат роботи супроводжувати відповідною інформацією на екрані.
4) Показати розроблену програму викладачеві.
5) Письмово відповісти на Питання для самоперевірки.
6) Оформити звіт відповідно до вимог.

Завдання на виконання лабораторної роботи складається з 2-х частин:
- програма, яка реалізує цикл за допомогою оператора `for`;
- програма, яка реалізує цикл через ітераційний процес − оператор `while`.

# Варіанти завдань до лабораторної роботи 

## Організація циклу за допомогою оператора for (Перше завдання)

Обчислити 

1. $\begin{equation}\sum_{i=1}^{n} i x\end{equation}$
2. $\begin{equation}\sum_{i=1}^{n} \frac{i}{x^{i}}\end{equation}$
3. $\begin{equation}\sum_{i=1}^{n} i^{2}-x^{2}\end{equation}$
4. $\begin{equation}\sum_{i=1}^{n} \frac{x+i}{i}\end{equation}$
5. $\begin{equation}\sum_{i=0}^{n} \frac{x+i}{x^{2}}\end{equation}$
6. $\begin{equation}\sum_{i=1}^{n} \frac{x-i}{i^{2}}\end{equation}$
7. $\begin{equation}\prod_{i=1}^{n}(i+x)\end{equation}$
8. $\begin{equation}\prod_{i=1}^{n} \frac{1}{x^{2}}+i\end{equation}$
9. $\begin{equation}\prod_{i=1}^{n} x^{i}+i\end{equation}$
10. $\begin{equation}\prod_{i=1}^{n} \frac{(x+i)}{i^{2}}\end{equation}$
11. $\begin{equation}\sum_{i=1}^{n}(x-i)^{2}\end{equation}$
12. $\begin{equation}\sum_{i=0}^{n}\left(i^{2}-x^{2}\right)\end{equation}$
13. $\begin{equation}\sum_{i=1}^{n}|x+i|^{2}\end{equation}$
14. $\begin{equation}\prod_{i=1}^{n} \frac{(x-i)^{2}}{x}\end{equation}$
15. $\begin{equation}\sum_{i=1}^{n} \frac{i}{\sqrt{x^{2}+1}}\end{equation}$
16. $\begin{equation}\sum_{i=1}^{n} x^{i}\end{equation}$
17. $\begin{equation}\sum_{i=1}^{n} \frac{x}{2^{i}}\end{equation}$
18. $\begin{equation}\prod_{i=1}^{n} \frac{x}{2^{i}}\end{equation}$
19. $\begin{equation}\sum_{i=1}^{n} \frac{x^{i}}{x-n}\end{equation}$
20. $\begin{equation}\sum_{i=1}^{n} \frac{(x+2)^{i}}{x-1}\end{equation}$
21. $\begin{equation}\sum_{i=1}^{n} \frac{\left(2 * x^{i}-1\right.)}{n-1}\end{equation}$
22. $\begin{equation}\sum_{i=1}^{n} \frac{\left|2^x+1\right|^{i}}{x-1}\end{equation}$
23. $\begin{equation}\sum_{i=1}^{n} \frac{|n * x-1|^{i}}{x-n}\end{equation}$
24. $\begin{equation}\sum_{i=1}^{n} \frac{\left|x^{i}+n\right|}{x-n}\end{equation}$
25. $\begin{equation}\sum_{i=1}^{n} \frac{2^{i}}{x-n}\end{equation}$
26. $\begin{equation}\sum_{i=1}^{n} \frac{x^{i}}{x-1}\end{equation}$
27. $\begin{equation}\sum_{i=1}^{n} \frac{x^{i}+1}{x-1}\end{equation}$
28. $\begin{equation}\sum_{i=1}^{n} \frac{\left(x^{i}-2 * n\right)}{x-n}\end{equation}$
29. $\begin{equation}\sum_{i=1}^{n} \frac{n^{i}-2 * x}{x-1}\end{equation}$
30. $\begin{equation}\sum_{i=1}^{n} \frac{n^{i}+x}{n-3}\end{equation}$


## Організація циклу за допомогою оператора `while` (Друге завдання)
1. Дано ціле число, що складається з різних цифр. Визначити, яка з цифр заданого числа більше, тобто знайти найбільшу цифру числа
2. Із  натурального числа видалити задану цифру. Число і цифру уводити з клавіатури.
3. Знайдіть кількість парних цифр даного натурального числа.
4. Організувати безперервне введення чисел з клавіатури, поки користувач не введе 0. Після введення нуля, показати на екрані кількість чисел, які були введені, їх загальну суму і середнє арифметичне.
5. Необхідно підсумувати всі непарні цілі числа в діапазоні, який введе користувач з клавіатури.
6. Вивести всі квадрати натуральних чисел, які не перевищують числа `N`.
7. Визначити і вивести на екран і цифри цілого числа `n`.
8. Скласти програму розкладання натурального числа `n` на прості множники.
9. Написати програму, в результаті виконання якої з'ясується, чи входить цифра 2 в запис даного цілого числа `n`.
10. Скласти програму виведення всіх натуральних чисел, менших `n`, квадрат суми цифр яких дорівнює заданому числу `m`.
11. Дано додатні числа `A` і `B` (`A > B`). На відрізку довжиною `A` розміщено максимально можлива кількість відрізків довжиною `B` (без накладання). Не використовуючи операції множення і ділення, знайти кількість відрізків `B`, розміщених на відрізку `A`.
12. Дано цілі додатні числа `N` і `K`. Використовуючи тільки операції додавання і віднімання, знайти частку від ділення без остачі `N` на `K`, а також залишок від цього ділення.
13. Дано ціле число `N >0`. Якщо воно є ступенем числа 3, то вивести True, якщо ні — вивести `False`.
14. Дано ціле число `N >0`, що є деяким ступенем числа 2: `N = 2K`. Знайти ціле число `K` — показник цього ступеня.
15. Дано ціле число `N >0`. Знайти подвійний факторіал `N`: $N!!= N(N-2)(N-4)...$ (останній співмножник дорівнює 2, якщо `N` парне, і 1, якщо `N` — непарне). Щоб уникнути цілочисельного переповнення, обчислювати цей добуток за допомогою дійсної змінної і вивести його як дійсне число.
16. Дано ціле число `N > 0`. Знайти найменше ціле додатне число `K`, квадрат якого перевершує N:K2>N. Функцію добування квадратного кореня не використовувати.
17. Дано ціле число `N > 0`. Знайти найбільше ціле число `K`, квадрат якого не перевищує `N`: $K^2 \le N$. Функцію добування квадратного кореня не використовувати.
18. Дано ціле число `N > 1`. Знайти найменше ціле число `K`, при якому виконується нерівність $3K > N$.
19. Дано ціле число `N > 1`. Знайти найбільше ціле число `K`, при якому виконується нерівність $3K < N$.
20. Дано ціле число `N > 1`. Вивести найменше із цілих чисел `K`, для яких сума $1+2+...+K$ буде більше або дорівнює `N`, і саму цю суму.
21. Дано ціле число `N > 1`. Вивести найбільше із цілих чисел `K`, для яких сума $1+2+...+K$ буде менше або дорівнює `N`, і саму цю суму.
22. Дано число `A > 1`. Вивести найменше із цілих чисел `K`, для яких сума $1+1/2+...+1/K$ буде більше `A`, і саму цю суму.
23. Дано число `A > 1`. Вивести найбільше із цілих чисел `K`, для яких сума $1+1/2 +...+1/K$ буде менше `A`, і саму цю суму.
24. Використовуючи алгоритм Евкліда, знайти НСД двох чисел.
25. Для чисел, що вводяться визначити відсоток додатнихі негативних чисел. При уведенні числа − 65432 закінчити роботу.
26. Визначити суму введених додатних чисел. Причому числа з непарними номерами (по порядку уведення) підсумовувати з протилежним знаком, а числа з парними номерами перед підсумовуванням зводити в квадрат. Підрахувати кількість доданків. При уведенні першого негативного числа закінчити роботу.
27. Дано два числа: число `P` і число `H`. Визначити суму чисел менше `P`, добуток чисел більше `H` і кількість чисел в діапазоні значень `P` і `H`. При уведенні числа рівного `P` або `H`, закінчити роботу.
28. Підсумувати введені числа, серед яких немає нульових. При уведенні нуля забезпечити виведення поточного значення суми. При уведенні числа 99999 закінчити роботу.
29. Вводяться додатні числа. Визначити суму чисел, що діляться на додатне число `B` без остачі. При введенні негативного числа закінчити роботу.
30. Послідовно увести числа. Визначити суму чисел з непарними номерами (по порядку уведення). Підрахувати кількість доданків і кількість співмножників. При уведенні числа 55555 закінчити роботу.
